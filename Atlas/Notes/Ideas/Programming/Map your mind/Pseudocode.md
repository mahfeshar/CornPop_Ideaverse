---
up:
  - "[[Map your mind]]"
related: 
created: 2024-11-11
---
### يعني إيه Pseudocode؟
الـ Pseudocode هو كود بسيط مكتوب بالـ plain English بيبقى زي كود البرمجة، بس مش ملتزم بلغة معينة، وده عشان يوضّح الخطوات اللي الـ Program المفروض ينفذها. 
الـ Pseudocode ملوش Syntax معين؛ الفكرة إنه بيعبر عن طريقة تفكيرك بطريقة واضحة وسهلة لأي حد يقرأها.

### ليه نستخدم الـ Pseudocode؟
الـ Pseudocode بيشيل مننا هم الـ Syntax وبيخلينا نركز في الـ logic اللي مطلوب لحل المشكلة. 
يعني تقدر تكتب خطوات الحل بالإنجليزي من غير ما تقلق على الدوال أو Syntax اللغة اللي هتستخدمها.

بعض الناس بتقدر تتخيل الحل بالكامل، لكن ناس تانية محتاجة تكتب الخطوات قدامها عشان تقدر تبدأ. 
الـ Pseudocode بيساعدنا نقسم المشكلة الكبيرة لخطوات صغيرة ونسهل علينا التعامل معاها.

### إزاي تكتب Pseudocode؟
- **استخدم الأحرف الكبيرة** لبعض الكلمات زي "IF" عشان تكون واضحة أكتر وتبين التقسيمات المنطقية.
- **خطوة واحدة لكل سطر**: خلي كل سطر يعبر عن خطوة معينة واحدة.
- **استخدم الـ indentation** عشان تفصل أجزاء الـ Pseudocode بشكل واضح.
- **خليك Specific** في وصفك لكل خطوة عشان اللي يقرأ يفهمها بسهولة.
- **خليك Simple**: خليك بسيط ومباشر عشان حتى الناس اللي مش فاهمة برمجة تقدر تفهمه.

### مثال: FizzBuzz Challenge
التحدي هو طباعة الأرقام من 1 إلى 20، ولو الرقم من مضاعفات 3 يطبع "Fizz"، ولو من مضاعفات 5 يطبع "Buzz"، ولو من مضاعفات 3 و5 يطبع "FizzBuzz". خطوات الحل بالـ Pseudocode:
1. Start a **for loop** from 1 to 20.
2. **If** the current number is divisible by 15:
   - Print "FizzBuzz".
3. **Else if** the current number is divisible by 3:
   - Print "Fizz".
4. **Else if** the current number is divisible by 5:
   - Print "Buzz".
5. **Else**:
   - Print the current number.
### نصيحة: جرب تكتب Pseudocode لحاجات يومية
ممكن تاخد حاجات بسيطة زي تحضير أكلة معينة أو غسل الملابس وتحول الخطوات دي لـ Pseudocode، ده هيساعدك تكتب الـ Pseudocode بشكل بديهي أكتر.

### مقالات  ليها علاقة
[How to write a Pseudo Code? - GeeksforGeeks](https://www.geeksforgeeks.org/how-to-write-a-pseudo-code/)
[How Do I Write Pseudocode? - YouTube](https://www.youtube.com/watch?v=preyTbKXDoQ&t=400s)
[How Do I Write Pseudocode? - YouTube](https://www.youtube.com/watch?v=preyTbKXDoQ&t=657s)
[computersciencewiki.org/images/e/ea/Pseudo\_Code\_Practice\_Problems.pdf](https://computersciencewiki.org/images/e/ea/Pseudo_Code_Practice_Problems.pdf)
