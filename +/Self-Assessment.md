---
up:
  - "[[Personal branding & LinkedIn]]"
related: 
created: 2024-11-13
---
إزاي تبدأ تبني **البراند الشخصي** (Personal Brand) بتاعك، وأول خطوة لازم تعملها هي تقييم ذاتي أو **سلف أسسمنت** (Self-Assessment). 
ده بيساعدك تعرف إيه هي المهارات اللي عندك، إنت شاطر في إيه، ومتميز في إيه، والحاجات اللي تقدر تشتغل عليها وتبرزها كحد متخصص فيها. 

بعد ما تعمل **السلف أسسمنت**، تبدأ تشوف إذا الناس شايفاك بنفس الطريقة دي ولا لأ. يعني تسأل الناس اللي حواليك زي أصحابك، دكاترتك في الجامعة، زمايلك في الشغل أو لو كنت اشتغلت في **انترنشيب** قبل كده. 
تسألهم شايفينك إزاي، إيه الحاجة اللي بتميزك، وإيه المهارات اللي حابين يشوفوها فيك. بعد كده تقارن وجهة نظرك في نفسك بوجهة نظر الناس، وتشوف إذا كان في حاجات مش قادر توصلها للناس بوضوح وتشتغل عليها، أو في حاجات الناس شايفينها فيك وإنت مش واخد بالك منها فتبدأ تطورها.

بقترح عليك أسئلة تسألها لنفسك عشان تخلق **البرسونال براند** بتاعك، زي:

1. **اهتماماتك** - إيه الحاجة اللي لو اتكلمت عنها كل يوم مش هتمل منها، حاجة عندك شغف بيها ومستعد تقرأ عنها وتبحث فيها باستمرار لحد ما الناس تبدأ تشوفك كـ **اكسبرت** (Expert) فيها.
   
2. **الإحساس بالقيمة** - إيه الحاجات اللي بتخليك تحس إنك بتعمل حاجة ليها قيمة؟ لأن مهما كانت الفلوس مغرية، كل واحد فينا بيحب يحس إنه ليه تأثير إيجابي في المجتمع. لما تكون فاقد الإحساس ده، بعد شوية بتزهق من الشغل اللي بتعمله.

3. **التأثير على المجتمع** - إيه الحاجات اللي بتخليك تحس إنك بتأثر وتغير في المجتمع اللي حواليك؟ 

4. **الصورة اللي عايز الناس يشوفوك بيها** - إيه الصفات اللي نفسك الناس تتكلم بيها عنك؟ وكمان إيه الحاجات اللي نفسك الناس ما تفهمكش غلط فيها، لأن ده هيساعدك جدًا وإنت بتصمم **البراند** أو **العلامة التجارية** بتاعتك.

5. **المميزات الشخصية** - تسأل نفسك إيه الحاجات اللي بتميزك عن غيرك؟ كل واحد عنده حاجة بتميزه، فإيه اللي عندك بيخليك مختلف عن زمايلك أو الناس اللي في نفس المجال؟ كمان تسأل نفسك عن المهارات اللي تقدر تطورها وتنميها وتشتغل عليها.

أخيرًا، تسأل نفسك عن المجال اللي عايز تشتغل فيه، سواء هو مجالك الحالي أو لو ناوي تعمل **شيفت** لمجال تاني. التفكير في اهتماماتك، رغباتك، ومهاراتك هيساعدك جدًا في إنك تخلق **العلامة التجارية** الخاصة بيك.